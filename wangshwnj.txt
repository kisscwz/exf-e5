梵音罗马字转写参考
	维基文库中相关的原始文献：往生咒
namo amitābhāya tathāgatāya 南无阿弥多婆夜 哆他伽多夜（归命无量光如来）
tadyathā 哆地夜他（即说咒曰）
amṛtodbhave 阿弥利都婆毗（甘露生起，即出生长生不死之药）
amṛta-siddhaṃ bhave 阿弥利哆 悉耽婆毗（甘露 成就者）
amṛta-vikrānte 阿弥唎哆 毗迦兰帝（甘露 撒播者 ）
amṛta-vikrānta 阿弥唎哆 毗迦兰多（甘露 神力者）
gamine gagana 伽弥腻 伽伽楉（遍满 虚空者）
kīrti-kare svāhā 枳多 迦利 娑婆诃（声名 宣扬者 成就）


陀罗尼利益
若有善男子、善女人，能诵此咒者，阿弥陀佛常住其顶，日夜拥护，无令怨家而得其便。现世常得安隐，临命终时任运往生。

“	《阿弥陀经不思议神力传》
隋录未详作者

昔长安僧睿法师。慧崇。僧显。慧通。近至后周。实禅师。景禅师。西河鸾法师等数百余人。并生西方。西河绰禅师等。因见鸾法师得生净土。各率有缘。专修净土之业。绰师又撰西方记验。名安乐集流行。又晋朝远法师。入卢山三十年不出。乃命同志。白黑有一百二十三人。立誓期于西方。凿山铭愿。至陈天嘉年。卢山珍禅师。于坐时见有数百余人。共乘七宝华舫往西方。珍禅师遂求附载。其船上人报云。法师虽讲得涅槃经亦大不可思议缘。法师未诵得阿弥陀经及咒。所以不得同去。法师遂废讲业。日夜专诵弥陀经及咒。计应满二万遍。未终四七日前。夜向四更有神人。从西方送一白银台来空中。明过于日。告云。法师寿终当乘此台往生阿弥陀国。故来相示令知定生。终时白黑咸闻空中如奏音乐。并闻异香。数月闻香气不歇。其夜峰顶寺僧众。咸见一谷内有数十炬火大如车轮。寻验古今。得生安乐世界者非一。多见化佛徒众来迎灵瑞。如传广明不可繁录。因珍禅师于此经有验故。略述此一条以悟来哲。助成往生之志。拔一切业障根本得生净土。神咒者乃宋元嘉末年。求那跋陀重奉制译。合计五十九字一十五句。龙树菩萨愿生安养。梦感此咒。耶舍三藏诵此咒。天平寺锈法师。从耶舍三藏口受此咒。其人云。经本外国不来。若欲受持咒法。嚼杨枝澡豆漱口然香。于佛像前胡跪合掌。日夜六时各诵三七遍。即灭四重五逆十恶谤方等罪。悉得灭除。现世所求皆得。不为恶鬼神所惑乱。若数满二十万遍。即感得菩提牙生。若至三十万遍即面见阿弥陀佛。
